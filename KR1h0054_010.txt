# -*- mode: mandoku-view; -*-
#+TITLE: 四書近指
#+DATE: 2017-03-23 10:35:19.221326
#+PROPERTY: ID KR1h0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 10
<pb:KR1h0054_WYG_010-1a>¶
　　欽定四庫全書¶
¶
　　四書近指卷十¶
¶
　　容城孫竒逢撰¶
¶
　　子路第十三¶
¶
　　子路問政章¶
¶
　　率先勤勞意常周於民情事理之外賢者猶可自勉至¶
無倦則真實不容己處非自强不息不能　或曰請益¶
無倦非抑子路先勞外原無可益耳無倦便是無逸作¶
<pb:KR1h0054_WYG_010-1b>¶
所自强不息底道理此爲要領處非止救勇躁之失而¶
已程子云這一㸃意氣能得幾時須要無所喜無所厭¶
只平平常常幹得去纔是無倦按此說看無倦二字甚¶
確¶
¶
　　爲季氏宰章¶
¶
　　以天下之治付之天下之人至用天下之人亦仍付之¶
天下之人總是持寛大尚體要我與天下俱遊於簡易¶
之中　蘓氏曰有司既立則責有所歸然當赦其小過¶
<pb:KR1h0054_WYG_010-2a>¶
則賢才可得而舉惟庸人與姦人無小過張禹胡廣李¶
林甫盧杞是也若小過不赦則賢者避罪不暇而此等¶
人出矣　范純仁宋哲宗宰相凡薦引人才必以天下¶
公議其人不知自純仁所舉或曰為宰相豈可不牢籠¶
天下士使知出于門下純仁曰但朝廷進用不失正人¶
何必知出于我也按此數語見純仁公爾忘私他如婁¶
師德薦狄仁傑入相而仁傑不知王曽言執政令恩歸¶
己怨將誰歸皆可爲後世大臣舉賢者法更可異者漢¶
<pb:KR1h0054_WYG_010-2b>¶
順帝時宦官競賣恩勢惟大長秋良賀退厚及詔舉武¶
猛賀獨無舉帝問故賀曰昔商鞅因景監見有識知其¶
不終今得臣舉者匪榮伊辱是以不敢按賀此語非獨¶
正義自持亦使負才抱異者審於出處之正不至有失¶
身之恥賀真賢矣哉¶
¶
　　衛君待子章¶
¶
　　衛事之不可爲也夫子固知之矣設一爲之除正名無¶
著手處料理國家事不從大綱大紀處整頓而掇拾微¶
<pb:KR1h0054_WYG_010-3a>¶
末何闗緩急由之意謂一犯其所忌則意迕情乖政將¶
不可爲豈知大聖人旋轉之手自有機緣陽明所言未¶
爲無見即不然亦存此一段不磨之論於千古耳豈敢¶
茍一時之言以至於無所不茍哉　或曰看通章須想¶
出正名前一層工夫正則必不可茍茍則不是正全在¶
心術隱微反求個天理人情恰當處衛輒拒父總是茍¶
且得國總是心不正根源一壊縱鋪張治具到底事事¶
錯亂孔子先正名即㧞本塞源之法不如此必不可以¶
<pb:KR1h0054_WYG_010-3b>¶
爲政末節無所茍句雖連上文言字說却要隱隱根心¶
術説心無所茍則名正而政事舉矣大學所謂誠正孟¶
子所謂格心皆包括在裏面¶
¶
　　樊遲學稼章¶
¶
　　歴山莘野兩耕夫何嘗有妨大人之事但未可爲遲言¶
也故揭禮義信以示之此是何等規模何等作用其機¶
全在上好蓋君子之所治者甚精而所至者甚大襁負¶
其子而至何憂無稼圃之人而煩己請學爲　朱子曰¶
<pb:KR1h0054_WYG_010-4a>¶
役智力於農圃内不足以成己外不足以治人是濟甚¶
事¶
¶
　　誦詩三百章¶
¶
　　誦詩讀書所以經世致用嘘古人己陳之迹起今日方¶
新之緒方是有用之學乃有誦詩三百而詘於言所謂¶
儒生俗士不達時務者耳　或曰學必有得於心而後¶
有得於事達者心通事變不滯於章程不膠於形迹也¶
專對者通義理識時勢不拘君命不執成規而能專其¶
<pb:KR1h0054_WYG_010-4b>¶
對應也¶
¶
　　不令而行章¶
¶
　　從好不從令自古民情如此故曰以身教者從以言教¶
者訟至於訟無問令之行不行從不從此身己危乎其¶
危矣令何足恃焉¶
¶
　　魯衛之政章¶
¶
　　初魯衛之國兄弟之國也今魯衛之政兄弟之政也何¶
意當日之兄弟而遂爲今日之兄弟耶無限嘆息　厚¶
<pb:KR1h0054_WYG_010-5a>¶
齋王氏曰家之不齊莫甚於魯衛觀詩可見矣衛不足¶
言也魯自括戲之爭而桓宣皆簒兄矣自文姜之亂而¶
哀姜襲其跡矣自成風事季而敬嬴事襄仲矣家法不¶
修故曰魯衛之政兄弟也然衛多君子魯無君子斯焉¶
取斯風化猶媺也畏清議者亦曰何以見魯衛之士政¶
俗雖濁風俗不衰與漢之東都同¶
¶
　　衛公子荆章¶
¶
　　古今通病只是個不知足知足則簞食瓢飲而亦樂不¶
<pb:KR1h0054_WYG_010-5b>¶
知足則萬鍾千駟而不免於憂子荆以衛之公族獨能¶
廉靜寡營謙沖自處其過人也逺矣家語季札適衛見¶
公子荆而悦之與蘧瑗史鰌並稱曰衛多君子未有患¶
也齊豹之亂荆爲靈公驂乘豹射中荆之背公遂得免¶
荆之善亦不止居室一節¶
¶
　　富之教之章¶
¶
　　由庶而富而教是帝王聖賢厚生正德之功作君作師¶
之事三代而後鮮有舉此職者夫子素切於懐雖未見¶
<pb:KR1h0054_WYG_010-6a>¶
諸行事而偶觸于衛聊以露其端倪此便是期月三年¶
的實際通章精神須在庶矣哉上想像發慨光景　漢¶
荀悅云人不畏死不可懼以罪人不樂生不可勸以善¶
故在上者先豐民財以定其志是謂養生禮教榮辱以¶
加君子化其情也桎梏鞭扑以加小人化其形也若教¶
化之廢推中人而墜于小人之域教化之行引中人而¶
納於君子之塗是謂章化按悦此語與孔子富教之說¶
相發明而悅推言其弊尤見不可不富不可不教之意¶
¶
<pb:KR1h0054_WYG_010-6b>¶
　　茍有用我章¶
¶
　　夫子黜富强而專尚德化當時諸侯王莫不以爲取效¶
太遲不知大聖人布局雖寛而提綱甚捷可也有成自¶
審素矣　張南軒曰期月而大綱立三年而治功成然¶
三年之所成者即其期月所立之規模也充之而已矣¶
¶
　　善人爲邦章¶
¶
　　殺運之興善教之衰也人以爲殺是目前萬不容已之¶
事夫子以爲去殺是古人最有體騐之言言下有低徊¶
<pb:KR1h0054_WYG_010-7a>¶
慨慕之意　集註漢髙惠文景黎民醇厚幾致刑措愚¶
謂文帝身恭儉務德行正可謂善人惠帝懦弱景帝刻¶
薄髙帝有英雄之畧非善人之質姑取以爲百年相繼¶
之證故曰庶乎其近之矣¶
¶
　　如有王者章¶
¶
　　教化浹洽無一人不貫徹蒸變此何世界乎求之詩書¶
惟文武成康足當之春秋時幾見此光景　胡雲峯曰¶
勝殘去殺者如能去人之疾而使之不至於死者也仁¶
<pb:KR1h0054_WYG_010-7b>¶
則如人元氣渾全而自無疾者也天下無一人非天理¶
之融徹無一處非天理之流通故曰仁¶
¶
　　茍正其身章¶
¶
　　從政所以正人自正身始下二句足上意　或曰對康¶
子政者正也一節爲正卿執政者言故曰帥大臣表帥¶
也其身正不令而行一節爲君上主政者言故曰令君¶
令臣共也此節爲家宰而同升諸公及士初試爲大夫¶
者言故曰從政從柄政之大夫而後也責有重輕其不¶
<pb:KR1h0054_WYG_010-8a>¶
可不正身以正人一也¶
¶
　　冉子退朝章¶
¶
　　冉子仕季氏而亦曰朝僣甚矣公朝之事曰政私家之¶
事曰事冉求尚未聞此乎何怪乎爲之附益也　魯政¶
逮于大夫四世矣康子與冉子謀者固政也曰有政實¶
對也而不知其失辭也夫子嘗曰天下有道則政不在¶
大夫故一聞其言而正其失曰其事也¶
¶
　　一言興邦章¶
¶
<pb:KR1h0054_WYG_010-8b>¶
　　知爲君難者自不肯樂莫予違樂莫予違者爲不知君¶
難故也總之一心亦是一事定公之問亦可謂有意於¶
治矣使其能用夫子之言以媚已之人爲可畏三子之¶
徒庶乎少悛而魯其或興也與惜乎女樂之事公既欲¶
之既不知爲君之難桓子又助成之是正所謂言不善¶
而莫之違也魯之衰也獨三子之過耶¶
¶
　　葉公問政章¶
¶
　　政治之得失觀民情之向背而可知未有近不悅逺不¶
<pb:KR1h0054_WYG_010-9a>¶
來而可稱治理者既悦且來雖説後一層而前一層工¶
夫自在所謂以本諸身者徵諸民耳豈與驩虞招徠之¶
術同日語哉¶
¶
　　爲莒父宰章¶
¶
　　爲政有許多條件許多節候數日之程必非一日可到¶
豈容欲速事闗全局力有獨注逺大之圖必不茍且自¶
安豈容見小彼欲速見小者祗驩虞雜霸之術以速得¶
滯以小害大此其所必然者耳數語括盡古今治體不¶
<pb:KR1h0054_WYG_010-9b>¶
止砭子夏近小之病　饒雙峯曰見小與欲速相因裁¶
要速成便見得目前小小利便處所以急要收效若是¶
胸中有遠大規模自然是急不得¶
¶
　　有直躬者章¶
¶
　　以證父爲直天理人情安在夫子易一隱字而曰父爲¶
子子爲父則天性至情合當如是直心循理直躬循迹¶
全在知學　或曰相隱内寓義方之訓幾諫之道在須¶
想見積誠感悟父子一體闗切不能自已的意思此便¶
<pb:KR1h0054_WYG_010-10a>¶
是原來直遂底本性故曰直在其中非耑指容隱爲直¶
也¶
¶
　　樊遲問仁章¶
¶
　　只在平居應事接人之間操存此心所謂隨時隨處體¶
認天理是也至于講到不可棄只是無須臾間斷程子¶
謂是徹上徹下語若曰小則樊遲可用大則堯舜不過¶
¶
　　子貢問士章¶
¶
　　說個無恥人實難堪說個有恥誰實無愧不辱己不辱¶
<pb:KR1h0054_WYG_010-10b>¶
君尚矣次之稱孝稱弟又次之必信必果皆可爲士獨¶
不肯輕假於從政之斗筲其品士亦嚴矣哉子貢起初¶
意在從政到底討得一噫總之不敢謂其有恥有恥在¶
學者内省不疚非論說可盡　張氏曰小人對大人説¶
硜硜是拘泥見不到大處言行内却自有孝弟在其人¶
亦必非無恥須說得有分寸¶
¶
　　不得中行章¶
¶
　　進取之人與不爲之人皆與俗不諧不爲世所喜然以¶
<pb:KR1h0054_WYG_010-11a>¶
孔子道眼觀之絶盡世間假冒之習接中行之統者必¶
是此人　荆川唐氏曰謹厚與狷相似而非狷狷者必¶
乎已謹厚者役于物今人多以謹厚爲狷亦學問不明¶
之過也¶
¶
　　南人有言章¶
¶
　　恒德一喪無事不爲靜言思之其羞實甚善夫一言依¶
然思見有恒之意¶
¶
　　和而不同章¶
¶
<pb:KR1h0054_WYG_010-11b>¶
　　和主循理自無黨同同主暱情自乏和衷然非道眼莫¶
辨　勉齋黄氏曰和之與同公私而已公則視人猶己¶
何不和之有惟理是視何同之有私則喜狎昵所以常¶
同樂忌刻所以不和¶
¶
　　鄉人皆好章¶
¶
　　真正人品原無皆好皆惡之理善者好而不善者惡既¶
足取重於君子又不茍同於小人此夫子觀人之法¶
麻城梅氏曰到底是要子貢自已著眼勿徇人見不然¶
<pb:KR1h0054_WYG_010-12a>¶
善不善先憑誰分别出來¶
¶
　　易事難說章¶
¶
　　君子從天下起見故所重在事小人從一己起見故所¶
重在悦重在事而悦自難天下人相率而爲事此何如¶
世道乎重在悦而事自難天下人相率而爲悦此又何¶
如世道乎　慶源輔氏曰君子持己之道甚嚴而待人¶
之心甚恕小人治己之心甚寛而責人之意甚刻君子¶
説人之順理小人説人之順已君子貴重人才隨材器¶
<pb:KR1h0054_WYG_010-12b>¶
而使之而天下無不可用之人小人輕視人才故求全¶
責備而卒無可用之人¶
¶
　　泰而不驕章¶
¶
　　泰者内省不疚自然心廣而體胖驕則志盈氣勝與泰¶
正相反然亦有不驕而未之泰者能制其私而涵養未¶
到未免有跼蹐之意¶
¶
　　剛毅木訥章¶
¶
　　四者俱是天性用事不内屈不外馳故近仁正須實下¶
<pb:KR1h0054_WYG_010-13a>¶
求仁功夫方與仁合盖欲學者不可負此近仁之質¶
¶
　　切切偲偲章¶
¶
　　切切就情意懇到言偲偲就教告詳勉言怡怡就顔色¶
和氣可掬處言士之涵養在平日隨朋友兄弟而徴其¶
篤摯中和之意正是鑄由之行行處　或曰三者固不¶
要混施亦不可拘泥朋友豈無怡怡之時兄弟豈無切¶
偲之事大凡義屬者切偲之意多恩屬者怡怡之意多¶
斯可謂之士矣¶
¶
<pb:KR1h0054_WYG_010-13b>¶
　　善人教民章¶
¶
　　周禮教士七年謂之小成此云七年者亦教民有成之¶
時也即戎謂養元氣者即可以壯神氣¶
¶
　　以不教民章¶
¶
　　戰固子之所慎而戰必克有勇知方聖門師弟竊以自¶
許獨恃有此教不敢輕棄民耳棄之二字可爲痛哭¶
此篇論士論仁學之首事而中行狂狷善人有恒與我¶
共事此學者也共事此學故嚴君子小人之辨至期月¶
<pb:KR1h0054_WYG_010-14a>¶
三年百年必世加富加教好禮好義用世之懐殷矣天¶
德王道一以貫之¶
¶
　　憲問第十四¶
¶
　　邦有道穀章¶
¶
　　此夫子一字之誅也不論有道無道貪祿不休是必有¶
茍且之術故君子羞其用心恥之於人大矣哉¶
¶
　　克伐怨欲章¶
¶
　　世皆行克伐怨欲者也故不行爲難然特乘流爲堤耳¶
<pb:KR1h0054_WYG_010-14b>¶
制之也而非化之也四者不行於外矣而仁豈遂行於¶
心乎　或問四者以爲不知其仁及顔子問仁却告之¶
克己何也顧涇陽曰己是克伐怨欲之根克伐怨欲是¶
己之枝葉從枝葉上檢㸃方且西滅東起何時是了從¶
根上斬斷一切沾染不得矣兩下相去正是天淵¶
¶
　　士而懐居章¶
¶
　　士須有一段超然無累之意而曰懐居辱士實甚朱子¶
云自古無閉門獨坐的聖賢¶
¶
<pb:KR1h0054_WYG_010-15a>¶
　　危言危行章¶
¶
　　行以持身終無可變之理言以應世自有當孫之時言¶
孫者正所以善用其危行者也宋新法之行程明道謂¶
吾黨激成之過正病在不能言孫耳狄仁傑諫武氏立¶
三思裴度諌敬宗幸東都皆從容不迫事其有濟¶
¶
　　德必有言章¶
¶
　　天地間全者足以包其偏而偏者必不能舉其全故德¶
與言仁與勇所以必有不必有此專恐世人假德冒仁¶
<pb:KR1h0054_WYG_010-15b>¶
者説　或問仁與德何别曰隨所得淺深皆可以爲德¶
而仁則德之全也¶
¶
　　禹稷躬稼章¶
¶
　　福善禍淫固屬天道然其所不應者亦多矣适偶借古¶
人之淑慝以著己心之賞罰真可以𤼵潛德之光維失¶
德之運得意之言不煩多辭¶
¶
　　君子不仁章¶
¶
　　中心安焉之謂仁故君子有不仁之時小人無能仁之¶
<pb:KR1h0054_WYG_010-16a>¶
理總見仁之難盡也¶
¶
　　愛能勿勞章¶
¶
　　愛則不能不勞勞處正是愛忠則不能不誨誨處正是¶
忠此是慈父藎臣之最篤摯處¶
¶
　　禆諶草創章¶
¶
　　四子各盡所長共濟國事然實子産能用三子叔向云¶
子産有辭諸侯賴之此之謂也歴定獻襄公凡五十年¶
得免兵禍¶
¶
<pb:KR1h0054_WYG_010-16b>¶
　　或問子産章¶
¶
　　彼哉不足言人子産管仲亦無容置優劣三子在當時¶
氣焰赫然各有可稱夫子都以一字概其生平這纔是¶
大手眼¶
¶
　　貧而無怨章¶
¶
　　非孔顔難言不怨千古人都著一貧字考倒難易云者¶
以德性學問之淺深論非謂人情事勢之苦樂也¶
¶
　　爲趙魏老章¶
¶
<pb:KR1h0054_WYG_010-17a>¶
　　公綽之不欲夫子意中有此人故史記世家云孔子之¶
所嚴事魯則公綽周則老子斯言非議公綽意在用公¶
綽者¶
¶
　　子路問成章¶
¶
　　聖人陶鑄人羣其融液處全在文之以禮樂蓋春秋猶¶
有周之餘教皆以禮樂相先故若冉求臧武四人知廉¶
勇藝各有偏倚駁雜處到得文以禮樂的時候亦可以¶
爲成人若字貫下數句亦字𦂳承若字非拘拘取其¶
<pb:KR1h0054_WYG_010-17b>¶
長而兼之合之也思義授命久要不忘亦因今之士習¶
全然少此一段風骨故曰亦可以爲成人不暇論涵養¶
而亟取人之根基蓋爲有基方可言受采耳　馮少墟¶
曰見利思義必平日講一介不茍之學見危授命必平¶
日講朝聞夕死之學不然利至然後斟酌道義危至然¶
後商量生死則不及矣¶
¶
　　公叔文子章¶
¶
　　不言不笑不取怪癖不情難令人信時言樂笑義取從¶
<pb:KR1h0054_WYG_010-18a>¶
容中道更令人疑信乎豈其然乎辭意婉曲就中可想¶
見文子之人　饒雙峯曰廉靜是氣質好時樂義是義¶
理自學問中𤼵出底賈所稱非仁熟義精者不能¶
¶
　　以防求後章¶
¶
　　以防二字是書法作春秋手段　尹和靖曰據邑以請¶
立非要君而何不知義者將以武仲之存先祀爲賢故¶
夫子正之¶
¶
　　晉文公譎章¶
¶
<pb:KR1h0054_WYG_010-18b>¶
　　權以濟事曰譎晉文取威定霸多用此術桓公初定霸¶
業縁人心尚思王者故多以仁義二字感動他桓非文¶
之列也因文而有桓之思　存疑云譎正俱就行事言¶
若心術皆不得爲正¶
¶
　　殺公子糾章¶
¶
　　子路責仲不死夫子不論其死但舉九合之功以稱其¶
仁明不死之無害程子云桓公兄而子糾弟襄公死則¶
桓公當立此以春秋知之　金仁山云桓公自莒先入¶
<pb:KR1h0054_WYG_010-19a>¶
靖國人葬襄公正位君齊矣糾何爲者耶而管召方輔¶
之用師伐國是以亡公子而抗齊君耳前無正君討賊¶
之義後有抗君争國之非則是仲之輔糾爲不義罪己¶
可殺桓公不殺而用之則安得而讎桓乎此夫子所以¶
不責其死也¶
¶
　　管仲非仁章¶
¶
　　子貢責仲又相夫子亦不論其相之是與否但舉一匡¶
之功以仁其賜見仲爲天下所不可少之人不可徒死¶
<pb:KR1h0054_WYG_010-19b>¶
也看到闗係處真覺匹夫匹婦之諒爲小　張南軒曰¶
只爲子路疑其未仁子貢疑其非仁故舉其功以告之¶
若二子問管仲仁乎則所以告之者異矣¶
¶
　　公叔文子章¶
¶
　　春秋之時卿大夫各私其才以藩其身文子能出其事¶
我者與之共事君絶無嫌忌心事何等光明真無愧於¶
文之諡耳¶
¶
　　子言衛靈章¶
¶
<pb:KR1h0054_WYG_010-20a>¶
　　三子者皆是短中取長用當其才即無道而不喪才之¶
闗於用也亦重矣哉¶
¶
　　其言不怍章¶
¶
　　不怍之心便是不爲之心到爲時始知其難後矣¶
¶
　　陳恒弑君章¶
¶
　　夫子初告時冀魯君憤發以成討賊之事此天地之大¶
義也誠爲義亦必用力而後能濟則力皆義耳後世儒¶
者但言義便不要力但言力便說非義豈知聖人以義¶
<pb:KR1h0054_WYG_010-20b>¶
用其力以力成其義乎告夫三子只此一言聖人亦無¶
如之何矣大夫之後不敢不告一自言一對三子言無¶
限感憤　或曰只陳恒弑其君五字大義凜然春秋之¶
不及書者書矣雖不及書之春秋二百四十年獲麟之¶
後特筆于論語二十篇所謂以天子之事懼天下萬世¶
之臣子者自此畢矣甚矣沐浴而朝之義大也¶
¶
　　勿欺而犯章¶
¶
　　事君之道雖曰有犯無隠然不能取上之信未免以爲¶
<pb:KR1h0054_WYG_010-21a>¶
謗已故須勿欺而後可犯勿欺者學問經濟兼至非區¶
區樸忠謂之能勿欺也¶
¶
　　君子上達章¶
¶
　　上下無盡境君子小人皆非一日而至君子日長進一¶
日初亦爲難而試勉之乆之而所勉者安以爲常小人¶
日沉淪一日初亦疑而嘗試之乆而所嘗者恬不爲怪¶
兩人各有樂處故各不能自已要之只從一念上起分¶
别頭路只在戒懼慎獨¶
¶
<pb:KR1h0054_WYG_010-21b>¶
　　古之學者章¶
¶
　　爲己者求慊於己即有時爲人總是爲己爲人者求知¶
於人即有時爲己總是爲人程註成物喪己宜味¶
¶
　　伯玉使人章¶
¶
　　欲寡其過而未能何其言之婉而盡也夫子嘗思學易¶
寡過其言正合使乎寧直傳主人之心也　按伯玉居¶
衛治亂殊遭邪正雜進求寡過原不易使者實見得他¶
心中負疚不敢即安之意非故爲卑約之辭也　鄱陽¶
<pb:KR1h0054_WYG_010-22a>¶
朱氏曰此章稱美下僚能知君子之心則此使亦非僕¶
𨽻之謂觀子華爲夫子使齊可見¶
¶
　　思不出位章¶
¶
　　位外之思明知無益姑行意其中以寄樂究遂不能自¶
主而放蕩無所歸攝有位以止之庶不以侵成曠而天¶
下之理得不出是用力處¶
¶
　　恥言過行章¶
¶
　　說著恥只是有餘說著過只是不足此可想見君子之¶
<pb:KR1h0054_WYG_010-22b>¶
心¶
¶
　　君子道者章¶
¶
　　君子是合仁知勇爲一身者也蓋三者非可塗飾假借¶
以欺人必實試之憂懼惑的境界却能不憂不懼不惑¶
方露出仁知勇本體方見三者之難自道言夫子道君¶
子適以自道耳子貢智足以知聖人¶
¶
　　子貢方人章¶
¶
　　真實學者自治不暇奚暇及人多一分及人之意便疎¶
<pb:KR1h0054_WYG_010-23a>¶
一分自治之功子于賜也自不肯輕假¶
¶
　　不患不知章¶
¶
　　我不能而人何知用患者殊不可解故屢言以醒之¶
¶
　　不億不信章¶
¶
　　逆詐億不信只是個不誠誠矣而未有不明者不逆億¶
而先覺斯爲誠明之君子　馮氏曰逆億如人在室外¶
而料室中之虚實先覺如明鏡照物而物無遁形此非¶
格物致知洞然明知者不能也¶
¶
<pb:KR1h0054_WYG_010-23b>¶
　　微生畝謂章¶
¶
　　避世之人與用世之人自是冰炭不同故畝以子爲佞¶
子以畝爲固亦各言其志也矣然佞則非敢而固則疾¶
之仍欲轉無用耳¶
¶
　　驥不稱力章¶
¶
　　世人稱驥在力夫子獨曰在徳意中言外隠躍可思¶
饒氏曰驥者良馬之稱馬中之驥如人中之君子驥非¶
無力然其所以得驥之名者以徳不以力君子非無才¶
<pb:KR1h0054_WYG_010-24a>¶
然其所以得君子之名者以徳不以才¶
¶
　　以德報怨章¶
¶
　　君子重德施所以存厚也然非爲以德而施之怨己者¶
如以施之于怨己當何以施之於德己乎著以意見違¶
其天則固知或人之言不可訓也然聖人終不使人忘¶
怨而没其報復之名者亦以見君父之讐有不得不報¶
者而伸夫忠臣孝子之心耳¶
¶
　　莫我知也章¶
¶
<pb:KR1h0054_WYG_010-24b>¶
　　夫子一生只是下學上達在下學内誰其知之不怨不¶
尤無所愠於不知也不以不知爲可愠故不以人知爲¶
可樂此處修証直與天命流行門下士各具一體誰非¶
知音然未見全體難言知我知我其天自己寫照　姚¶
江王子曰夫耳可得聞目可得見口可得言心可得思¶
皆下學也目不可得見耳不可得聞口不可得言心不¶
可得思即上達也如木之栽培灌溉爲下學至於日夜¶
所息條達暢茂乃是上達人安得預其力哉故凡可用¶
<pb:KR1h0054_WYG_010-25a>¶
功可告語者皆下學上達只在下學裏¶
¶
　　公伯寮愬章¶
¶
　　聖人不能免人之謗己也但其所以處謗之道自有超¶
然於利害得失之外者此是不怨天不尤人實地　孔¶
子爲政於魯墮季氏私邑者子路也寮之愬即假以沮¶
孔子故子不爲子路計而直曰道之興廢命也¶
¶
　　賢者避世章¶
¶
　　舉世知趨誰解此辟者四辟者所遇不同皆有㝠鴻髙¶
<pb:KR1h0054_WYG_010-25b>¶
蹈之意　黄勉齋曰出處之義自非一端隨所遇之時¶
而酌所處之宜可也衛靈公顧蜚雁則辟色矣問陳則¶
辟言矣豈夫子於此爲劣乎此所以不可優劣言也¶
¶
　　作者七人章¶
¶
　　作至七人世道可知辭與上下相聨　或曰作者一句¶
本在逸民章身中清廢中權之下我則異於是之上¶
既明是子曰總斷之文又合七人現在之數聖人書法當¶
如此¶
¶
<pb:KR1h0054_WYG_010-26a>¶
　　宿於石門章¶
¶
　　不可而爲不忍忘天下也道著聖人心事¶
¶
　　擊磬於衛章¶
¶
　　聞磬聲而知其有心荷蕢亦非常人也但蕢之意在世¶
莫我知便當己矣初亦非全然無意子之意在果於忘¶
世亦何難乎到底仍是有心¶
¶
　　書云髙宗章¶
¶
　　喪必三年自天子達於庶人古今通義不意有所謂以¶
<pb:KR1h0054_WYG_010-26b>¶
日易月者聖人論古人總是維名教¶
¶
　　則民易使章¶
¶
　　民之難使爲其亂使也好禮之君必以禮使民故民應¶
之惟謹¶
¶
　　修己以敬章¶
¶
　　只一修己以敬其事便了明德在民上明修己在人與¶
百姓上修人與百姓有未安便是已之昏昧放逸處堯¶
舜猶病病非病人安之未盡實病已敬之未至耳¶
¶
<pb:KR1h0054_WYG_010-27a>¶
　　原壤夷俟章¶
¶
　　是爲賊者謂生平無善可稱盜此形骸有害於世　鄭¶
舜舉曰聖人之接物各稱其情惡之而遜其辭外之也¶
遇陽貨是也惡之而斥其罪親之也遇原壤是也¶
¶
　　闕黨童子章¶
¶
　　洒掃應對進退之事所以折其傲與惰之念也童子居¶
位並行欲速成病正犯此將命之意其在斯乎　此篇¶
論恥論仁論士論言行論貧富論患論思論謗訕論德¶
<pb:KR1h0054_WYG_010-27b>¶
怨論忠孝亂賊評古今人成敗得失以及隱士逸民先¶
覺故人童子無一非學中事無一非學中人下學上達¶
知我其天乃孔聖人歸宿處¶
¶
¶
¶
¶
　　四書近指巻十¶
¶
